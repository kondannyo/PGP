Aṅguttara Nikāya 10 
15. Ariyavagga 
150. Āsevitabbasutta 
“Āsevitabbañca vo, bhikkhave, dhammaṃ desessāmi na āsevitabbañca. 
Taṃ suṇātha … pe … 
katamo ca, bhikkhave, na āsevitabbo dhammo? 
Micchādiṭṭhi … pe … micchāvimutti—
ayaṃ vuccati, bhikkhave, na āsevitabbo dhammo. 
Katamo ca, bhikkhave, āsevitabbo dhammo? 
Sammādiṭṭhi … pe … sammāvimutti—
ayaṃ vuccati, bhikkhave, āsevitabbo dhammo”ti. 
Chaṭṭhaṃ. 
