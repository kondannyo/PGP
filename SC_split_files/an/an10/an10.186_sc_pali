Aṅguttara Nikāya 10 
18. Sādhuvagga 
186. Ācayagāmisutta 
“Ācayagāmiñca vo, bhikkhave, dhammaṃ desessāmi apacayagāmiñca. 
Taṃ suṇātha … pe … 
katamo ca, bhikkhave, ācayagāmī dhammo? 
Pāṇātipāto … pe … 
micchādiṭṭhi—
ayaṃ vuccati, bhikkhave, ācayagāmī dhammo. 
Katamo ca, bhikkhave, apacayagāmī dhammo? 
Pāṇātipātā veramaṇī … pe … 
sammādiṭṭhi—
ayaṃ vuccati, bhikkhave, apacayagāmī dhammo”ti. 
Navamaṃ. 
