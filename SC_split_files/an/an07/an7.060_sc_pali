Aṅguttara Nikāya 7 
6. Abyākatavagga 
60. Sattadhammasutta 
“Sattahi, bhikkhave, dhammehi samannāgato bhikkhu nacirasseva āsavānaṃ khayā … pe … sacchikatvā upasampajja vihareyya. 
Katamehi sattahi? 
Idha, bhikkhave, bhikkhu saddho hoti, sīlavā hoti, bahussuto hoti, paṭisallīno hoti, āraddhavīriyo hoti, satimā hoti, paññavā hoti. 
Imehi kho, bhikkhave, sattahi dhammehi samannāgato bhikkhu nacirasseva āsavānaṃ khayā … pe … sacchikatvā upasampajja vihareyyā”ti. 
Sattamaṃ. 
