Saṃyutta Nikāya 48 
1. Suddhikavagga 
3. Dutiyasotāpannasutta 
“Pañcimāni, bhikkhave, indriyāni. 
Katamāni pañca? 
Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. 
Yato kho, bhikkhave, ariyasāvako imesaṃ pañcannaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti—
ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyaṇo”ti. 
Tatiyaṃ. 
