Saṃyutta Nikāya 17 
1. Paṭhamavagga 
6. Asanisutta 
Sāvatthiyaṃ viharati. 
“Dāruṇo, bhikkhave, lābhasakkārasiloko … pe … adhigamāya. 
Kaṃ, bhikkhave, asanivicakkaṃ āgacchatu, sekhaṃ appattamānasaṃ lābhasakkārasiloko anupāpuṇātu. 
Asanivicakkanti kho, bhikkhave, lābhasakkārasilokassetaṃ adhivacanaṃ. 
Evaṃ dāruṇo kho, bhikkhave, lābhasakkārasiloko … pe … 
evañhi vo, bhikkhave, sikkhitabban”ti. 
Chaṭṭhaṃ. 
