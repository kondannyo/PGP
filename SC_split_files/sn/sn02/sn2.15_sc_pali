Saṃyutta Nikāya 2 
2. Anāthapiṇḍikavagga 
15. Candanasutta 
Ekamantaṃ ṭhito kho candano devaputto bhagavantaṃ gāthāya ajjhabhāsi: 
# NOTE: See BB for readings, adopting variant here.
“Kathaṃsu tarati oghaṃ, 
rattindivamatandito; 
Appatiṭṭhe anālambe, 
ko gambhīre na sīdatī”ti. 
“Sabbadā sīlasampanno, 
Paññavā susamāhito; 
Āraddhavīriyo pahitatto, 
Oghaṃ tarati duttaraṃ. 
Virato kāmasaññāya, 
rūpasaṃyojanātigo; 
Nandīrāgaparikkhīṇo, 
so gambhīre na sīdatī”ti. 
