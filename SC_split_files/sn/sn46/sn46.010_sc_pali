Saṃyutta Nikāya 46 
1. Pabbatavagga 
10. Dutiyauppannasutta 
“Sattime, bhikkhave, bojjhaṅgā bhāvitā bahulīkatā anuppannā uppajjanti, nāññatra sugatavinayā. 
Katame satta? 
Satisambojjhaṅgo … pe … upekkhāsambojjhaṅgo—
ime kho, bhikkhave, satta bojjhaṅgā bhāvitā bahulīkatā anuppannā uppajjanti, nāññatra sugatavinayā”ti. 
Dasamaṃ. 
Pabbatavaggo paṭhamo. 
Himavantaṃ kāyaṃ sīlaṃ, 
vatthaṃ bhikkhu ca kuṇḍali; 
Kūṭañca upavānañca, 
uppannā apare duveti. 
