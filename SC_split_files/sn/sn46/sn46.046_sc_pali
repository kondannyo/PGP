Saṃyutta Nikāya 46 
5. Cakkavattivagga 
46. Daliddasutta 
“‘Daliddo, daliddo’ti, bhante, vuccati. 
Kittāvatā nu kho, bhante, ‘daliddo’ti vuccatī”ti? 
“Sattannaṃ kho, bhikkhu, bojjhaṅgānaṃ abhāvitattā abahulīkatattā ‘daliddo’ti vuccati. 
Katamesaṃ sattannaṃ? 
Satisambojjhaṅgassa … pe … upekkhāsambojjhaṅgassa—
imesaṃ kho, bhikkhu, sattannaṃ bojjhaṅgānaṃ abhāvitattā abahulīkatattā ‘daliddo’ti vuccatī”ti. 
Chaṭṭhaṃ. 
