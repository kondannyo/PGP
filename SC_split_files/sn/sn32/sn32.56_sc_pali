Saṃyutta Nikāya 32 
1. Valāhakavagga 
56. Vātavalāhakasutta 
Sāvatthinidānaṃ. 
Ekamantaṃ nisinno kho so bhikkhu bhagavantaṃ etadavoca: 
“ko nu kho, bhante, hetu, ko paccayo, yenekadā vāto hotī”ti? 
“Santi, bhikkhu, vātavalāhakā nāma devā. 
Tesaṃ yadā evaṃ hoti: 
‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya vāto hoti. 
Ayaṃ kho, bhikkhu, hetu, ayaṃ paccayo, yenekadā vāto hotī”ti. 
Chappaññāsamaṃ. 
