Saṃyutta Nikāya 35 
1. Aniccavagga 
2. Ajjhattadukkhasutta 
“Cakkhuṃ, bhikkhave, dukkhaṃ. 
Yaṃ dukkhaṃ tadanattā; 
yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. 
Sotaṃ dukkhaṃ … pe … 
ghānaṃ dukkhaṃ … 
jivhā dukkhā … 
kāyo dukkho … 
mano dukkho. 
Yaṃ dukkhaṃ tadanattā; 
yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. 
Evaṃ passaṃ … pe … 
nāparaṃ itthattāyāti pajānātī”ti. 
Dutiyaṃ. 
