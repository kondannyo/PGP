Saṃyutta Nikāya 1 
3. Sattivagga 
28. Mahaddhanasutta 
“Mahaddhanā mahābhogā, 
raṭṭhavantopi khattiyā; 
Aññamaññābhigijjhanti, 
kāmesu analaṅkatā. 
Tesu ussukkajātesu, 
bhavasotānusārisu; 
Kedha taṇhaṃ pajahiṃsu, 
ke lokasmiṃ anussukā”ti. 
“Hitvā agāraṃ pabbajitā, 
hitvā puttaṃ pasuṃ piyaṃ; 
Hitvā rāgañca dosañca, 
avijjañca virājiya; 
Khīṇāsavā arahanto, 
te lokasmiṃ anussukā”ti. 
