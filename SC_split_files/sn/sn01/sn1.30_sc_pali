Saṃyutta Nikāya 1 
3. Sattivagga 
30. Eṇijaṅghasutta 
“Eṇijaṅghaṃ kisaṃ vīraṃ, 
appāhāraṃ alolupaṃ; 
Sīhaṃvekacaraṃ nāgaṃ, 
kāmesu anapekkhinaṃ; 
Upasaṅkamma pucchāma, 
kathaṃ dukkhā pamuccatī”ti. 
“Pañca kāmaguṇā loke, 
manochaṭṭhā paveditā; 
Ettha chandaṃ virājetvā, 
evaṃ dukkhā pamuccatī”ti. 
Sattivaggo tatiyo. 
Sattiyā phusati ceva, 
jaṭā manonivāraṇā; 
Arahantena pajjoto, 
sarā mahaddhanena ca; 
Catucakkena navamaṃ, 
eṇijaṅghena te dasāti. 
