@ pali-center-nid-title.tex
﻿BHIKKHUPĀṬIMOKKHAṀ

@ pali-nid-1.tex
Namo tassa bhagavato arahato sammāsambuddhassa.
(tikkhattuṁ)

@ pali-nid-2.tex
Suṇātu me bhante (āvuso) saṅgho. Ajj’uposatho paṇṇaraso (cātuddaso). Yadi saṅghassa pattakallaṁ, saṅgho uposathaṁ kareyya, pāṭimokkhaṁ uddiseyya.

@ pali-nid-3.tex
Kiṁ saṅghassa pubbakiccaṁ? Pārisuddhiṁ āyasmanto ārocetha. Pāṭimokkhaṁ uddisissāmi. Taṁ sabbeva santā sādhukaṁ suṇoma manasikaroma.

@ pali-nid-4.tex
Yassa siyā āpatti, so āvikareyya. Asantiyā āpattiyā tuṇhī bhavitabbaṁ. 

@ pali-nid-4a.tex
Tuṇhī bhāvena kho pan’āyasmante parisuddhā ti vedissāmi. Yathā kho pana paccekapuṭṭhassa veyyākaraṇaṁ hoti. Evam’evaṁ evarūpāya parisāya yāvatatiyaṁ anussāvitaṁ hoti.

@ pali-nid-4b.tex
Yo pana bhikkhu yāvatatiyaṁ anussāviyamāne saramāno santiṁ āpattiṁ n’āvikareyya, sampajānamusāvād’assa hoti.

@ pali-nid-5.tex
Sampajānamusāvādo kho pan’āyasmanto antarāyiko dhammo vutto bhagavatā. Tasmā saramānena bhikkhunā āpannena visuddh’āpekkhena santī āpatti āvikātabbā. Āvikatā hi’ssa phāsu hoti.

@ pali-nid-6.tex
Nidān’uddeso niṭṭhito
