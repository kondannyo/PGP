@ pali-sk-0.tex
Ime kho pan’āyasmanto sekhiyā dhammā uddesaṁ āgacchanti.

@ pali-sk-1.tex
1. “Parimaṇḍalaṁ nivāsessāmī” ti sikkhā karaṇīyā. +
2. “Parimaṇḍalaṁ pārupissāmī” ti sikkhā karaṇīyā.

@ pali-sk-3.tex
3. “Supaṭicchanno antaraghare gamissāmī” ti sikkhā karaṇīyā. +
4. “Supaṭicchanno antaraghare nisīdissāmī” ti sikkhā karaṇīyā.

@ pali-sk-5.tex
5. “Susaṁvuto antaraghare gamissāmī” ti sikkhā karaṇīyā +
6. “Susaṁvuto antaraghare nisīdissāmī” ti sikkhā karaṇīyā.

@ pali-sk-7.tex
7. “Okkhittacakkhu antaraghare gamissāmī” ti sikkhā karaṇīyā +
8. “Okkhittacakkhu antaraghare nisīdissāmī” ti sikkhā karaṇīyā

@ pali-sk-9.tex
9. “Na ukkhittakāya antaraghare gamissāmī” ti sikkhā karaṇīyā. +
10. “Na ukkhittakāya antaraghare nisīdissāmī” ti sikkhā karaṇīyā.

@ pali-sk-11.tex
11. “Na ujjagghikāya antaraghare gamissāmī” ti sikkhā karaṇīyā. +
12. “Na ujjagghikāya antaraghare nisīdissāmī” ti sikkhā karaṇīyā.

@ pali-sk-13.tex
13. “Appasaddo antaraghare gamissāmī” ti sikkhā karaṇīyā. +
14. “Appasaddo antaraghare nisīdissāmī” ti sikkhā karaṇīyā

@ pali-sk-15.tex
15. “Na kāyappacālakaṁ antaraghare gamissāmī” ti sikkhā karaṇīyā. +
16. “Na kāyappacālakaṁ antaraghare nisīdissāmī” ti sikkhā karaṇīyā.

@ pali-sk-17.tex
17. “Na bāhuppacālakaṁ antaraghare gamissāmī” ti sikkhā karaṇīyā. +
18. “Na bāhuppacālakaṁ antaraghare nisīdissāmī” ti sikkhā karaṇīyā.

@ pali-sk-19.tex
19. “Na sīsappacālakaṁ antaraghare gamissāmī” ti sikkhā karaṇīyā. +
20. “Na sīsappacālakaṁ antaraghare nisīdissāmī” ti sikkhā karaṇīyā.

@ pali-sk-21.tex
21. “Na khambhakato antaraghare gamissāmī” ti sikkhā karaṇīyā. +
22. “Na khambhakato antaraghare nisīdissāmī” ti sikkhā karaṇīyā.

@ pali-sk-23.tex
23. “Na oguṇṭhito antaraghare gamissāmī” ti sikkhā karaṇīyā. +
24. “Na oguṇṭhito antaraghare nisīdissāmī” ti sikkhā karaṇīyā.

@ pali-sk-25.tex
25. “Na ukkuṭikāya antaraghare gamissāmī” ti sikkhā karaṇīyā.

@ pali-sk-26.tex
26. “Na pallatthikāya antaraghare nisīdissāmī” ti sikkhā karaṇīyā.

@ pali-sk-chabbisati.tex
Chabbīsati Sāruppā.

@ pali-sk-27.tex
27. “Sakkaccaṁ piṇḍapātaṁ paṭiggahessāmī” ti sikkhā karaṇīyā.

@ pali-sk-28.tex
28. “Pattasaññī piṇḍapātaṁ paṭiggahessāmī” ti sikkhā karaṇīyā.

@ pali-sk-29.tex
29. “Samasūpakaṁ piṇḍapātaṁ paṭiggahessāmī” ti sikkhā karaṇīyā.

@ pali-sk-30.tex
30. “Samatittikaṁ piṇḍapātaṁ paṭiggahessāmī” ti sikkhā karaṇīyā.

@ pali-sk-31.tex
31. “Sakkaccaṁ piṇḍapātaṁ bhuñjissāmī” ti sikkhā karaṇīyā.

@ pali-sk-32.tex
32. “Pattasaññī piṇḍapātaṁ bhuñjissāmī” ti sikkhā karaṇīyā.

@ pali-sk-33.tex
33. “Sapadānaṁ piṇḍapātaṁ bhuñjissāmī” ti sikkhā karaṇīyā

@ pali-sk-34.tex
34. “Samasūpakaṁ piṇḍapātaṁ bhuñjissāmī” ti sikkhā karaṇīyā.

@ pali-sk-35.tex
35. “Na thūpato omadditvā piṇḍapātaṁ bhuñjissāmī” ti sikkhā karaṇīyā.

@ pali-sk-36.tex
36. “Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyā” ti sikkhā karaṇīyā.

@ pali-sk-37.tex
37. “Na sūpaṁ vā odanaṁ vā agilāno attano atthāya viññāpetvā bhuñjissāmī” ti sikkhā karaṇīyā.

@ pali-sk-38.tex
38. “Na ujjhānasaññī paresaṁ pattaṁ olokessāmī” ti sikkhā karaṇīyā.

@ pali-sk-39.tex
39. “Nātimahantaṁ kavaḷaṁ karissāmī” ti sikkhā karaṇīyā.

@ pali-sk-40.tex
40. “Parimaṇḍalaṁ ālopaṁ karissāmī” ti sikkhā karaṇīyā.

@ pali-sk-41.tex
41. “Na anāhaṭe kavaḷe mukhadvāraṁ vivarissāmī” ti sikkhā karaṇīyā.

@ pali-sk-42.tex
42. “Na bhuñjamāno sabbaṁ hatthaṁ mukhe pakkhipissāmī” ti sikkhā karaṇīyā.

@ pali-sk-43.tex
43. “Na sakavaḷena mukhena byāharissāmī” ti sikkhā karaṇīyā.

@ pali-sk-44.tex
44. “Na piṇḍukkhepakaṁ bhuñjissāmī” ti sikkhā karaṇīyā.

@ pali-sk-45.tex
45. “Na kavaḷāvacchedakaṁ bhuñjissāmī” ti sikkhā karaṇīyā.

@ pali-sk-46.tex
46. “Na avagaṇḍakārakaṁ bhuñjissāmī” ti sikkhā karaṇīyā.

@ pali-sk-47.tex
47. “Na hatthaniddhūnakaṁ bhuñjissāmī” ti sikkhā karaṇīyā.

@ pali-sk-48.tex
48. “Na sitthāvakārakaṁ bhuñjissāmī” ti sikkhā karaṇīyā.

@ pali-sk-49.tex
49. “Na jivhānicchārakaṁ bhuñjissāmī” ti sikkhā karaṇīyā.

@ pali-sk-50.tex
50. “Na capucapukārakaṁ bhuñjissāmī” ti sikkhā karaṇīyā.

@ pali-sk-51.tex
51. “Na surusurukārakaṁ bhuñjissāmī” ti sikkhā karaṇīyā.

@ pali-sk-52.tex
52. “Na hatthanillehakaṁ bhuñjissāmī” ti sikkhā karaṇīyā.

@ pali-sk-53.tex
53. “Na pattanillehakaṁ bhuñjissāmī” ti sikkhā karaṇīyā.

@ pali-sk-54.tex
54. “Na oṭṭhanillehakaṁ bhuñjissāmī” ti sikkhā karaṇīyā.

@ pali-sk-55.tex
55. “Na sāmisena hatthena pānīyathālakaṁ paṭiggahessāmī” ti sikkhā karaṇīyā.

@ pali-sk-56.tex
56. “Na sasitthakaṁ pattadhovanaṁ antaraghare chaḍḍessāmī” ti sikkhā karaṇīyā.

@ pali-sk-bhojana.tex
Samatiṁsa Bhojanapaṭisaṁyuttā

@ pali-sk-57.tex
57. “Na chattapāṇissa agilānassa dhammaṁ desissāmī” ti sikkhā karaṇīyā.

@ pali-sk-58.tex
58. “Na daṇḍapāṇissa agilānassa dhammaṁ desissāmī” ti sikkhā karaṇīyā.

@ pali-sk-59.tex
59. “Na satthapāṇissa agilānassa dhammaṁ desissāmī” ti sikkhā karaṇīyā.

@ pali-sk-60.tex
60. “Na āvudhapāṇissa agilānassa dhammaṁ desissāmī” ti sikkhā karaṇīyā.

@ pali-sk-61.tex
61. “Na pādukārūḷhassa agilānassa dhammaṁ desissāmī” ti sikkhā karaṇīyā.

@ pali-sk-62.tex
62. “Na upāhanārūḷhassa agilānassa dhammaṁ desissāmī” ti sikkhā karaṇīyā.

@ pali-sk-63.tex
63. “Na yānagatassa agilānassa dhammaṁ desissāmī” ti sikkhā karaṇīyā.

@ pali-sk-64.tex
64. “Na sayanagatassa agilānassa dhammaṁ desissāmī” ti sikkhā karaṇīyā.

@ pali-sk-65.tex
65. “Na pallatthikāya nisinnassa agilānassa dhammaṁ desissāmī” ti sikkhā karaṇīyā.

@ pali-sk-66.tex
66. “Na veṭṭhitasīsassa agilānassa dhammaṁ desissāmī” ti sikkhā karaṇīyā.

@ pali-sk-67.tex
67. “Na oguṇṭhitasīsassa agilānassa dhammaṁ desissāmī” ti sikkhā karaṇīyā.

@ pali-sk-68.tex
68. “Na chamāyaṁ nisīditvā āsane nisinnassa agilānassa dhammaṁ desissāmī” ti sikkhā karaṇīyā.

@ pali-sk-69.tex
69. “Na nīce āsane nisīditvā ucce āsane nisinnassa agilānassa dhammaṁ desissāmī” ti sikkhā karaṇīyā.

@ pali-sk-70.tex
70. “Na ṭhito nisinnassa agilānassa dhammaṁ desissāmī” ti sikkhā karaṇīyā.

@ pali-sk-71.tex
71. “Na pacchato gacchanto purato gacchantassa agilānassa dhammaṁ desissāmī” ti sikkhā karaṇīyā.

@ pali-sk-72.tex
72. “Na uppathena gacchanto pathena gacchantassa agilānassa dhammaṁ desissāmī” ti sikkhā karaṇīyā.

@ pali-sk-dhammadesana.tex
Soḷasa Dhammadesanāpaṭisaṁyuttā

@ pali-sk-73.tex
73. “Na ṭhito agilāno uccāraṁ vā passāvaṁ vā karissāmī” ti sikkhā karaṇīyā.

@ pali-sk-74.tex
74. “Na harite agilāno uccāraṁ vā passāvaṁ vā kheḷaṁ vā karissāmī” ti sikkhā karaṇīyā.

@ pali-sk-75.tex
75. “Na udake agilāno uccāraṁ vā passāvaṁ vā kheḷaṁ vā karissāmī” ti sikkhā karaṇīyā.

@ pali-sk-pakinnaka.tex
Tayo Pakiṇṇakā

@ pali-sk-uddittha.tex
Uddiṭṭhā kho āyasmanto sekhiyā dhammā.

@ pali-sk-parisuddha.tex
Tatth’āyasmante pucchāmi: Kacci’ttha parisuddhā? +
Dutiyam’pi pucchāmi: Kacci’ttha parisuddhā? +
Tatiyam’pi pucchāmi: Kacci’ttha parisuddhā? +
Parisuddh’etth’āyasmanto, tasmā tuṇhī, evam’etaṁ dhārayāmi. +

@ pali-sk-nitthito.tex
Sekhiyā Niṭṭhitā
