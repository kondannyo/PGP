@ pali-center-pk-0.tex
Uposatha Pubbakiccaṁ

@ pali-pk-nava.tex
Uposathakaraṇato pubbe navavidhaṁ pubbakiccaṁ kātabbaṁ hoti:

@ pali-pk-01.tex
Taṇṭhānasammajjanañca;

@ pali-pk-02.tex
tattha padīpujjalanañca;

@ pali-pk-03.tex
āsanapaññapanañca;

@ pali-pk-04.tex
pānīyaparibhojanīyūpaṭṭhapanañca;

@ pali-pk-05.tex
chandārahānaṁ bhikkhūnaṁ chandāharaṇañca;

@ pali-pk-06.tex
tesaññeva akatuposathānaṁ pārisuddhiyāpi āharaṇañca;

@ pali-pk-07.tex
utukkhānañca;

@ pali-pk-08.tex
bhikkhugaṇanā ca;

@ pali-pk-09.tex
bhikkhunīnam ovādo cā’ti.

@ pali-pk-tattha.tex
Tattha purimesu catūsu kiccesu padīpakiccaṁ idāni suriy’ālokassa atthitāya natthi. Aparāni tīṇi bhikkhūnaṁ vattaṁ jānantehi bhikkhūhi katāni pariniṭṭhitāni honti.

@ pali-pk-aharana.tex
Chandāharaṇa pārisuddhi-āharaṇāni pana imissaṁ sīmāyaṁ hatthapāsaṁ vijahitvā nisinnānaṁ bhikkhūnaṁ abhāvato natthi.

@ pali-pk-utukkhanam.tex
Utukkhānaṁ nāma ettakaṁ atikkantaṁ ettakaṁ avasiṭṭhan’ti; evaṁ utu ācikkhanaṁ. 

@ pali-pk-utunidha.tex
Utūnīdha pana sāsane hemantagimhavassānānaṁ vasena tīṇi honti. Ayaṁ hemantotu, asmiñca utumhi aṭṭha uposathā. Iminā pakkhena: eko uposatho sampatto, dve uposathā atikkantā, pañca uposathā avasiṭṭhā.  Iti evaṁ sabbehi āyasmantehi utukkhānaṁ dhāretabbaṁ

@ pali-pk-evambhante.tex
(Evaṁ bhante)

@ pali-pk-ganana.tex
Bhikkhugaṇanā nāma imasmiṁ uposathagge uposathatthāya sannipatitā bhikkhū ettakāti bhikkhūnaṁ gaṇanā. Imasmim pana uposathagge cattāro bhikkhū sannipatitā honti. Iti evaṁ sabbehi āyasmantehi bhikkhugaṇanāpi dhāretabbā.

@ pali-pk-evambhante.tex
(Evaṁ bhante)

@ pali-pk-ovado.tex
Bhikkhunīnam ovādo pana idāni tāsaṁ natthitāya natthi.

@ pali-pk-iti.tex
Iti sakaraṇokāsānaṁ pubbakiccānaṁ katattā nikkaraṇokāsānaṁ pubbakiccānaṁ pakatiyā pariniṭṭhitattā. Evantaṁ navavidhaṁ pubbakiccaṁ pariniṭṭhitaṁ hoti.

@ pali-pk-nitthite.tex
Niṭṭhite ca pubbakicce:

@ pali-pk-nitthite0.tex
Sace so divaso cātuddasīpaṇṇarasīsāmaggīnamaññataro, yathājja uposatho paṇṇaraso,

@ pali-pk-11.tex
yāvatikā ca bhikkhū kammappattā saṅghuposathārahā cattāro vā tato vā atirekā pakatattā pārājikaṁ anāpannā saṅghena vā anukkhittā,

@ pali-pk-12.tex
te ca kho hatthapāsaṁ avijahitvā ekasīmāyaṁ ṭhitā,

@ pali-pk-13.tex
tesañca vikālabhojanādivasena vatthusabhāgāpattiyo ce na vijjanti,

@ pali-pk-14.tex
tesañca hatthapāse hatthapāsato bahikaraṇavasena vajjetabbo koci vajjanīyapuggalo ce natthi.

@ pali-pk-evantam.tex
Evantaṁ uposathakammaṁ imehi catūhi lakkhaṇehi saṅgahitaṁ pattakallaṁ nāma hoti, kātuṁ yuttarūpaṁ.

@ pali-pk-uposathakammassa.tex
Uposathakammassa pattakallattaṁ viditvā idāni kariyamāno uposatho saṅghena anumānetabbo.

@ pali-pk-evambhante.tex
(Evaṁ, bhante)

@ pali-pk-senior.tex
Senior bhikkhu: Pubbakaraṇapubbakiccāni samāpetvā imassa nisinnassa bhikkhusaṅghassa anumatiyā pāṭimokkhaṁ uddesituṁ ajjhesanaṁ karomi.
