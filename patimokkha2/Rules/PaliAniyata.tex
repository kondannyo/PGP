@ pali-an-intro.tex
Ime kho pan’āyasmanto dve aniyatā dhammā uddesaṁ āgacchanti.

@ pali-an-01.tex
Yo pana bhikkhu mātugāmena saddhiṁ eko ekāya raho paṭicchanne āsane alaṁkammaniye nisajjaṁ kappeyya. Tam’enaṁ saddheyyavacasā upāsikā disvā tiṇṇaṁ dhammānaṁ aññatarena vadeyya; pārājikena vā saṅghādisesena vā pācittiyena vā. 

@ pali-an-01a.tex
Nisajjaṁ bhikkhu paṭijānamāno tiṇṇaṁ dhammānaṁ aññatarena kāretabbo; pārājikena vā saṅghādisesena vā pācittiyena vā. Yena vā sā saddheyyavacasā upāsikā vadeyya, tena so bhikkhu kāretabbo. Ayaṁ dhammo aniyato.

@ pali-an-02.tex
Na h’eva kho pana paṭicchannaṁ āsanaṁ hoti nālaṁkammaniyaṁ. Alañca kho hoti mātugāmaṁ duṭṭhullāhi vācāhi obhāsituṁ.

@ pali-an-02a.tex
Yo pana bhikkhu tathārūpe āsane mātugāmena saddhiṁ eko ekāya raho nisajjaṁ kappeyya. Tam’enaṁ saddheyyavacasā upāsikā disvā dvinnaṁ dhammānaṁ aññatarena vadeyya, saṅghādisesena vā pācittiyena vā.

@ pali-an-02b.tex
Nisajjaṁ bhikkhu paṭijānamāno dvinnaṁ dhammānaṁ aññatarena kāretabbo, saṅghādisesena vā pācittiyena vā. Yena vā sā saddheyyavacasā upāsikā vadeyya, tena so bhikkhu kāretabbo. Ayam’pi dhammo aniyato.

@ pali-an-uddittha.tex
Uddiṭṭhā kho āyasmanto dve aniyatā dhammā.

@ pali-an-parisuddha.tex
Tatth’āyasmante pucchāmi: Kacci’ttha parisuddhā? +
Dutiyam’pi pucchāmi: Kacci’ttha parisuddhā? +
Tatiyam’pi pucchāmi: Kacci’ttha parisuddhā? +
Parisuddh’etth’āyasmanto, tasmā tuṇhī, evam’etaṁ dhārayāmi.

@ pali-center-an-nitthito.tex
Aniyat’uddeso niṭṭhito
