aṅguttara nikāya 4
14. puggalavagga
134. uṭṭhānaphalasutta
“cattārome, bhikkhave, puggalā santo saṃvijjamānā lokasmiṃ.
katame cattāro?
uṭṭhānaphalūpajīvī na kammaphalūpajīvī, kammaphalūpajīvī na uṭṭhānaphalūpajīvī, uṭṭhānaphalūpajīvī ceva kammaphalūpajīvī ca, neva uṭṭhānaphalūpajīvī na kammaphalūpajīvī—
ime kho, bhikkhave, cattāro puggalā santo saṃvijjamānā lokasmin”ti.
catutthaṃ.
