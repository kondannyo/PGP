aṅguttara nikāya 5
13. gilānavagga
126. dutiyaanāyussāsutta
“pañcime, bhikkhave, dhammā anāyussā.
katame pañca?
asappāyakārī hoti, sappāye mattaṃ na jānāti, apariṇatabhojī ca hoti, dussīlo ca, pāpamitto ca.
ime kho, bhikkhave, pañca dhammā anāyussā.
pañcime, bhikkhave, dhammā āyussā.
katame pañca?
sappāyakārī hoti, sappāye mattaṃ jānāti, pariṇatabhojī ca hoti, sīlavā ca, kalyāṇamitto ca.
ime kho, bhikkhave, pañca dhammā āyussā”ti.
chaṭṭhaṃ.
