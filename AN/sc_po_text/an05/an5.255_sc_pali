aṅguttara nikāya 5
26. upasampadāvagga
255. macchariyappahānasutta
“pañcannaṃ, bhikkhave, macchariyānaṃ pahānāya samucchedāya brahmacariyaṃ vussati.
katamesaṃ pañcannaṃ?
āvāsamacchariyassa pahānāya samucchedāya brahmacariyaṃ vussati;
kulamacchariyassa … lābhamacchariyassa … vaṇṇamacchariyassa … dhammamacchariyassa pahānāya samucchedāya brahmacariyaṃ vussati.
imesaṃ kho, bhikkhave, pañcannaṃ macchariyānaṃ pahānāya samucchedāya brahmacariyaṃ vussatī”ti.
pañcamaṃ.
