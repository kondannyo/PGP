aṅguttara nikāya 3
11. sambodhavagga
107. ruṇṇasutta
“ruṇṇamidaṃ, bhikkhave, ariyassa vinaye yadidaṃ gītaṃ.
ummattakamidaṃ, bhikkhave, ariyassa vinaye yadidaṃ naccaṃ.
komārakamidaṃ, bhikkhave, ariyassa vinaye yadidaṃ ativelaṃ dantavidaṃsakahasitaṃ.
tasmātiha, bhikkhave, setughāto gīte, setughāto nacce, alaṃ vo dhammappamoditānaṃ sataṃ sitaṃ sitamattāyā”ti.
pañcamaṃ.
