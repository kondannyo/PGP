aṅguttara nikāya 3
5. cūḷavagga
44. kathāpavattisutta
“tīhi, bhikkhave, ṭhānehi kathā pavattinī hoti.
katamehi tīhi?
yo dhammaṃ deseti so atthappaṭisaṃvedī ca hoti dhammappaṭisaṃvedī ca.
yo dhammaṃ suṇāti so atthappaṭisaṃvedī ca hoti dhammappaṭisaṃvedī ca.
yo ceva dhammaṃ deseti yo ca dhammaṃ suṇāti ubho atthappaṭisaṃvedino ca honti dhammappaṭisaṃvedino ca.
imehi kho, bhikkhave, tīhi ṭhānehi kathā pavattinī hotī”ti.
catutthaṃ.
