aṅguttara nikāya 6
11. tikavagga
114. santuṭṭhitāsutta
“tayome, bhikkhave, dhammā.
katame tayo?
asantuṭṭhitā, asampajaññaṃ, mahicchatā.
ime kho, bhikkhave, tayo dhammā.
imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā.
katame tayo?
asantuṭṭhitāya pahānāya santuṭṭhitā bhāvetabbā, asampajaññassa pahānāya sampajaññaṃ bhāvetabbaṃ, mahicchatāya pahānāya appicchatā bhāvetabbā.
imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.
aṭṭhamaṃ.
