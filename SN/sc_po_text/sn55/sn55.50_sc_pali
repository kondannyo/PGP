saṃyutta nikāya 55
5. sagāthakapuññābhisandavagga
50. aṅgasutta
“cattārimāni, bhikkhave, sotāpattiyaṅgāni.
katamāni cattāri?
sappurisasaṃsevo, saddhammassavanaṃ, yonisomanasikāro, dhammānudhammappaṭipatti—
imāni kho, bhikkhave, cattāri sotāpattiyaṅgānī”ti.
dasamaṃ.
sagāthakapuññābhisandavaggo pañcamo.
abhisandā tayo vuttā,
duve mahaddhanena ca;
suddhaṃ nandiyaṃ bhaddiyaṃ,
mahānāmaṅgena te dasāti.
