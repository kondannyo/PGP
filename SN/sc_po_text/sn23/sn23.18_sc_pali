saṃyutta nikāya 23
2. dutiyamāravagga
18. anattadhammasutta
sāvatthinidānaṃ.
ekamantaṃ nisinno kho āyasmā rādho bhagavantaṃ etadavoca:
“‘anattadhammo, anattadhammo’ti, bhante, vuccati.
katamo nu kho, bhante, anattadhammo”ti?
“rūpaṃ kho, rādha, anattadhammo, vedanā anattadhammo, saññā anattadhammo, saṅkhārā anattadhammo, viññāṇaṃ anattadhammo.
evaṃ passaṃ … pe …
nāparaṃ itthattāyāti pajānātī”ti.
aṭṭhamaṃ.
