saṃyutta nikāya 23
2. dutiyamāravagga
16. dukkhadhammasutta
sāvatthinidānaṃ.
ekamantaṃ nisinno kho āyasmā rādho bhagavantaṃ etadavoca:
“‘dukkhadhammo, dukkhadhammo’ti, bhante, vuccati.
katamo nu kho, bhante, dukkhadhammo”ti?
“rūpaṃ kho, rādha, dukkhadhammo, vedanā dukkhadhammo, saññā dukkhadhammo, saṅkhārā dukkhadhammo, viññāṇaṃ dukkhadhammo.
evaṃ passaṃ … pe …
nāparaṃ itthattāyāti pajānātī”ti.
chaṭṭhaṃ.
