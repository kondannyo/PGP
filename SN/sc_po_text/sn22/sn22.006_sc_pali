saṃyutta nikāya 22
1. nakulapituvagga
6. paṭisallāṇasutta
sāvatthinidānaṃ.
“paṭisallāṇe, bhikkhave, yogamāpajjatha.
paṭisallīṇo, bhikkhave, bhikkhu yathābhūtaṃ pajānāti.
kiñca yathābhūtaṃ pajānāti?
rūpassa samudayañca atthaṅgamañca, vedanāya samudayañca atthaṅgamañca, saññāya samudayañca atthaṅgamañca, saṅkhārānaṃ samudayañca atthaṅgamañca, viññāṇassa samudayañca atthaṅgamañca … pe …
(yathā paṭhamasutte tathā vitthāretabbo.)
chaṭṭhaṃ.
