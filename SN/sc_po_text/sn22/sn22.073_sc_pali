saṃyutta nikāya 22
8. khajjanīyavagga
73. assādasutta
sāvatthinidānaṃ.
“assutavā, bhikkhave, puthujjano rūpassa assādañca ādīnavañca nissaraṇañca yathābhūtaṃ nappajānāti.
vedanāya …
saññāya …
saṅkhārānaṃ …
viññāṇassa assādañca ādīnavañca nissaraṇañca yathābhūtaṃ nappajānāti.
sutavā ca kho, bhikkhave, ariyasāvako rūpassa assādañca ādīnavañca nissaraṇañca yathābhūtaṃ pajānāti.
vedanāya …
saññāya …
saṅkhārānaṃ …
viññāṇassa assādañca ādīnavañca nissaraṇañca yathābhūtaṃ pajānātī”ti.
paṭhamaṃ.
