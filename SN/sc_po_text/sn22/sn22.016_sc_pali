saṃyutta nikāya 22
2. aniccavagga
16. yaṃdukkhasutta
sāvatthinidānaṃ.
“rūpaṃ, bhikkhave, dukkhaṃ.
yaṃ dukkhaṃ tadanattā;
yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ.
vedanā dukkhā …
saññā dukkhā …
saṅkhārā dukkhā …
viññāṇaṃ dukkhaṃ.
yaṃ dukkhaṃ tadanattā;
yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ.
evaṃ passaṃ … pe …
nāparaṃ itthattāyā’ti pajānātī”ti.
pañcamaṃ.
