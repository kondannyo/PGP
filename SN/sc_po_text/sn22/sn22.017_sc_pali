saṃyutta nikāya 22
2. aniccavagga
17. yadanattāsutta
sāvatthinidānaṃ.
“rūpaṃ, bhikkhave, anattā.
yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ.
vedanā anattā …
saññā anattā …
saṅkhārā anattā …
viññāṇaṃ anattā.
yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ.
evaṃ passaṃ, bhikkhave … pe …
nāparaṃ itthattāyā’ti pajānātī”ti.
chaṭṭhaṃ.
