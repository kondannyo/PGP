saṃyutta nikāya 1
1. naḷavagga
7. appaṭividitasutta
sāvatthinidānaṃ.
ekamantaṃ ṭhitā kho sā devatā bhagavato santike imaṃ gāthaṃ abhāsi:
# NOTE: Patividita is used only here and at DN 1, where it is likewise in the context of understanding views.
“yesaṃ dhammā appaṭividitā,
paravādesu nīyare;
suttā te nappabujjhanti,
kālo tesaṃ pabujjhitun”ti.
“yesaṃ dhammā suppaṭividitā,
paravādesu na nīyare;
te sambuddhā sammadaññā,
caranti visame saman”ti.
