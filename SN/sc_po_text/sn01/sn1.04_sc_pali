saṃyutta nikāya 1
1. naḷavagga
4. accentisutta
sāvatthinidānaṃ.
ekamantaṃ ṭhitā kho sā devatā bhagavato santike imaṃ gāthaṃ abhāsi:
“accenti kālā tarayanti rattiyo,
vayoguṇā anupubbaṃ jahanti;
etaṃ bhayaṃ maraṇe pekkhamāno,
puññāni kayirātha sukhāvahānī”ti.
“accenti kālā tarayanti rattiyo,
vayoguṇā anupubbaṃ jahanti;
etaṃ bhayaṃ maraṇe pekkhamāno,
lokāmisaṃ pajahe santipekkho”ti.
