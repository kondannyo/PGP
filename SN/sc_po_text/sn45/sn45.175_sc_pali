saṃyutta nikāya 45
14. oghavagga
175. anusayasutta
“sattime, bhikkhave, anusayā.
katame satta?
kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo, avijjānusayo—
ime kho, bhikkhave, sattānusayā.
imesaṃ kho, bhikkhave, sattannaṃ anusayānaṃ abhiññāya pariññāya parikkhayāya pahānāya … pe … ayaṃ ariyo aṭṭhaṅgiko maggo bhāvetabbo”ti.
pañcamaṃ.
