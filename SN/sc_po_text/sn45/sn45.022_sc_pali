saṃyutta nikāya 45
3. micchattavagga
22. akusaladhammasutta
sāvatthinidānaṃ.
“akusale ca kho, bhikkhave, dhamme desessāmi, kusale ca dhamme.
taṃ suṇātha.
katame ca, bhikkhave, akusalā dhammā?
seyyathidaṃ—micchādiṭṭhi … pe … micchāsamādhi.
ime vuccanti, bhikkhave, akusalā dhammā.
katame ca, bhikkhave, kusalā dhammā?
seyyathidaṃ—sammādiṭṭhi … pe … sammāsamādhi.
ime vuccanti, bhikkhave, kusalā dhammā”ti.
dutiyaṃ.
