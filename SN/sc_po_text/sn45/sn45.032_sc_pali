saṃyutta nikāya 45
4. paṭipattivagga
32. dutiyapaṭipattisutta
sāvatthinidānaṃ.
“micchāpaṭipannañca vo, bhikkhave, desessāmi, sammāpaṭipannañca.
taṃ suṇātha.
katamo ca, bhikkhave, micchāpaṭipanno?
idha, bhikkhave, ekacco micchādiṭṭhiko hoti … pe … micchāsamādhi—
ayaṃ vuccati, bhikkhave, micchāpaṭipanno.
katamo ca, bhikkhave, sammāpaṭipanno?
idha, bhikkhave, ekacco sammādiṭṭhiko hoti … pe … sammāsamādhi—
ayaṃ vuccati, bhikkhave, sammāpaṭipanno”ti.
dutiyaṃ.
