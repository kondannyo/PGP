saṃyutta nikāya 45
2. vihāravagga
17. dutiyaparisuddhasutta
sāvatthinidānaṃ.
“aṭṭhime, bhikkhave, dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā.
katame aṭṭha?
seyyathidaṃ—sammādiṭṭhi … pe … sammāsamādhi.
ime kho, bhikkhave, aṭṭha dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā”ti.
sattamaṃ.
