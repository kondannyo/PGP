saṃyutta nikāya 27
1. kilesavagga
4. samphassasutta
sāvatthinidānaṃ.
“yo, bhikkhave, cakkhusamphassasmiṃ chandarāgo, cittasseso upakkileso.
yo sotasamphassasmiṃ …
yo ghānasamphassasmiṃ …
yo jivhāsamphassasmiṃ …
yo kāyasamphassasmiṃ …
yo manosamphassasmiṃ chandarāgo, cittasseso upakkileso.
yato kho, bhikkhave, bhikkhuno … pe …
abhiññā sacchikaraṇīyesu dhammesū”ti.
catutthaṃ.
