
<b>Majjhima Nikāya, mūlapaṇṇāsapāḷi, 2. sīhanādavaggo, 8. madhupiṇḍikasuttaṃ (MN 18)</b><br>
<em>The Honeyball</em><br>
<br>
<b>9. evaṁ me sutaṁ.</b><br>
<em>Thus have I heard.</em><br>

<b>ekaṁ samayaṁ bhagavā sakkesu viharati kapilavatthusmiṁ nigrodhārāme.</b><br>
<em>On one occasion the Blessed One was living in the Sakyan country at Kapilavatthu in Nigrodha’s Park.</em><br>

<b>atha kho bhagavā pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisi.</b><br>
<em>Then, when it was morning, the Blessed One dressed, and taking his bowl and outer robe, went into Kapilavatthu for alms.</em><br>

<b>kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkami divāvihārāya.</b><br>
<em>When he had wandered for alms in Kapilavatthu and had returned from his almsround, after his meal he went to the Great Wood for the day’s abiding,</em><br>

<b>mahāvanaṁ ajjhogāhetvā beluvalaṭṭhikāya mūle divāvihāraṁ nisīdi.</b><br>
<em>and entering the Great Wood, sat down at the root of a bilva sapling for the day’s abiding.</em><br>

<b>daṇḍapāṇipi kho sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami.</b><br>
<em>Daṇḍapāni the Sakyan, while walking and wandering for exercise, also went to the Great Wood,</em><br>

<b>mahāvanaṁ ajjhogāhetvā yena beluvalaṭṭhikā yena bhagavā tenupasaṅkami; upasaṅkamitvā bhagavatā saddhiṁ sammodi.</b><br>
<em>and when he had entered the Great Wood, he went to the bilva sapling where the Blessed One was and exchanged greetings with him.</em><br>

<b>sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. ekamantaṁ ṭhito kho daṇḍapāṇi sakko bhagavantaṁ etadavoca:</b><br>
<em>When this courteous and amiable talk was finished, he stood at one side leaning on his stick and asked the Blessed One:</em><br>

<b>“kiṁvādī samaṇo kimakkhāyī”ti?</b><br>
<em>“What does the recluse assert, what does he proclaim?”</em><br>

<b>“yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṁkathiṁ chinnakukkuccaṁ bhavābhave vītataṇhaṁ saññā nānusenti — evaṁvādī kho ahaṁ, āvuso, evamakkhāyī”ti.</b><br>
<em>“Friend, I assert and proclaim [my teaching] in such a way that one does not quarrel with anyone in the world with its gods, its Māras, and its Brahmās, in this generation with its recluses and brahmins, its princes and its people; in such a way that perceptions no more underlie that brahmin who abides detached from sensual pleasures, without perplexity, shorn of worry, free from craving for any kind of being.”</em><br>

<b>“evaṁ vutte daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmi.</b><br>
<em>When this was said, Daṇḍapāni the Sakyan shook his head,  wagged his tongue, and raised his eyebrows until his forehead was puckered in three lines. Then he departed, leaning on his stick.</em><br>
<br>
<b>200. atha kho bhagavā sāyanhasamayaṁ paṭisallānā vuṭṭhito yena nigrodhārāmo tenupasaṅkami; upasaṅkamitvā paññatte āsane nisīdi.</b><br>
<em>Then, when it was evening, the Blessed One rose from meditation and went to Nigrodha’s Park, where he sat down on a seat made ready for him and told the bhikkhus what had taken place.</em><br>

<b>nisajja kho bhagavā bhikkhū āmantesi:</b><br>
<em>    -</em><br>

<b>“idhāhaṁ, bhikkhave, pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisiṁ.</b><br>
<em>    -</em><br>

<b>kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkamiṁ divāvihārāya.</b><br>
<em>    -</em><br>

<b>mahāvanaṁ ajjhogāhetvā beluvalaṭṭhikāya mūle divāvihāraṁ nisīdiṁ.</b><br>
<em>    -</em><br>

<b>daṇḍapāṇipi kho, bhikkhave, sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami.</b><br>
<em>    -</em><br>

<b>mahāvanaṁ ajjhogāhetvā yena beluvalaṭṭhikā yenāhaṁ tenupasaṅkami; upasaṅkamitvā mayā saddhiṁ sammodi.</b><br>
<em>    -</em><br>

<b>sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi.</b><br>
<em>    -</em><br>

<b>ekamantaṁ ṭhito kho, bhikkhave, daṇḍapāṇi sakko maṁ etadavoca — ‘kiṁvādī samaṇo kimakkhāyī’ti?</b><br>
<em>    -</em><br>

<b>“evaṁ vutte ahaṁ, bhikkhave, daṇḍapāṇiṁ sakkaṁ etadavocaṁ — yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṁkathiṁ chinnakukkuccaṁ bhavābhave vītataṇhaṁ saññā nānusenti — evaṁvādī kho ahaṁ, āvuso, evamakkhāyī”ti.</b><br>
<em>    -</em><br>

<b>“evaṁ vutte bhikkhave, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmī”ti.</b><br>
<em>    -</em><br>
<br>
<b>201. evaṁ vutte aññataro bhikkhu bhagavantaṁ etadavoca:</b><br>
<em>Then a certain bhikkhu asked the Blessed One:</em><br>

<b>“kiṁvādī pana, bhante, bhagavā sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati?</b><br>
<em>“But, venerable sir, how does the Blessed One assert and proclaim [his teaching] in such a way that he does not quarrel with anyone in the world with its gods, its Māras, and its Brahmās, in this generation with its recluses and brahmins, its princes and its people?</em><br>

<b>kathañca pana, bhante, bhagavantaṁ kāmehi visaṁyuttaṁ viharantaṁ taṁ brāhmaṇaṁ akathaṁkathiṁ chinnakukkuccaṁ bhavābhave vītataṇhaṁ saññā nānusentī”ti?</b><br>
<em>And, venerable sir, how is it that perceptions no more underlie the Blessed One, that brahmin who abides detached from sensual pleasures, without perplexity, shorn of worry, free from craving for any kind of being?”</em><br>

<b>“yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>“Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ.</b><br>
<em>if nothing is found there to delight in, welcome and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti.</b><br>
<em>here these evil unwholesome states cease without remainder.”</em><br>

<b>idamavoca bhagavā.</b><br>
<em>That is what the Blessed One said.</em><br>

<b>idaṁ vatvāna sugato uṭṭhāyāsanā vihāraṁ pāvisi.</b><br>
<em>Having said this, the Sublime One rose from his seat and went into his dwelling.</em><br>
<br>
<b>202. atha kho tesaṁ bhikkhūnaṁ acirapakkantassa bhagavato etadahosi:</b><br>
<em>Then, soon after the Blessed One had gone, the bhikkhus considered:</em><br>

<b>“idaṁ kho no, āvuso, bhagavā saṁkhittena uddesaṁ uddisitvā, vitthārena atthaṁ avibhajitvā, uṭṭhāyāsanā vihāraṁ paviṭṭho:</b><br>
<em>“Now, friends, the Blessed One has risen from his seat and gone into his dwelling after giving a summary in brief without expounding the detailed meaning.</em><br>

<b>“‘yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>“Bhikkhu, as to the source through which perceptions and notions [born of] mental proliferation beset a man:</em><br>

<b>ettheta ce natthi abhinanditabbaṁ abhivaditabbaṁ ajjhositabbaṁ.</b><br>
<em>if nothing is found there to delight in, welcome and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti.</b><br>
<em>here these evil unwholesome states cease without remainder.”</em><br>

<b>ko nu kho imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?</b><br>
<em>Now who will expound this in detail?”</em><br>
<br>
<b>atha kho tesaṁ bhikkhūnaṁ etadahosi:</b><br>
<em>Then they considered:</em><br>

<b>“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ.</b><br>
<em>“The venerable Mahā Kaccāna is praised by the Teacher and esteemed by his wise companions in the holy life.</em><br>

<b>pahoti cāyasmā mahākaccāno imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</b><br>
<em>He is capable of expounding the detailed meaning.</em><br>

<b>yaṁnūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti.</b><br>
<em>Suppose we went to him and asked him the meaning of this.”</em><br>

<b>atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu.</b><br>
<em>Then the bhikkhus went to the venerable Mahā Kaccāna and exchanged greetings with him.</em><br>

<b>sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu.  ekamantaṁ nisinnā kho te bhikkhū āyasmantaṁ mahākaccānaṁ etadavocuṁ:</b><br>
<em>When this courteous and amiable talk was finished, they sat down to one side and told him what had taken place,  adding:</em><br>

<b>“idaṁ kho no, āvuso kaccāna, bhagavā saṁkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</b><br>
<em>    -</em><br>

<b>“‘yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>“Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ.</b><br>
<em>if nothing is found there to delight in, welcome and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti.</b><br>
<em>here these evil unwholesome states cease without remainder.”</em><br>

<b>tesaṁ no, āvuso kaccāna, amhākaṁ acirapakkantassa bhagavato etadahosi — ‘idaṁ kho no, āvuso, bhagavā saṁkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</b><br>
<em>    -</em><br>

<b>“yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>“Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ.</b><br>
<em>if nothing is found there to delight in, welcome and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti.</b><br>
<em>here these evil unwholesome states cease without remainder.”</em><br>

<b>ko nu kho imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyāti? tesaṁ no, āvuso kaccāna, amhākaṁ etadahosi — ‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</b><br>
<em>    -</em><br>

<b>yaṁnūna mayaṁ yenāyasmā mahākaccāno tenupasaṅeyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</b><br>
<em>    -</em><br>

<b>vibhajatāyasmā mahākaccāno”ti.</b><br>
<em>“Let the venerable Mahā Kaccāna expound it to us.”</em><br>
<br>
<b>203. “seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ, atikkamma khandhaṁ, sākhāpalāse sāraṁ pariyesitabbaṁ maññeyya;</b><br>
<em>[The venerable Mahā Kaccāna replied:] “Friends, it is as though a man needing heartwood, seeking heartwood, wandering in search of heartwood, thought that heartwood should be sought for among the branches and leaves of a great tree standing possessed of heartwood, after he had passed over the root and the trunk.</em><br>

<b>evaṁsampadamidaṁ āyasmantānaṁ satthari sammukhībhūte, taṁ bhagavantaṁ atisitvā, amhe etamatthaṁ paṭipucchitabbaṁ maññatha.</b><br>
<em>And so it is with you, venerable sirs, that you think that I should be asked about the meaning of this, after you passed the Blessed One by when you were face to face with the Teacher.</em><br>

<b>so hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato.</b><br>
<em>For knowing, the Blessed One knows; seeing, he sees; he is vision, he is knowledge, he is the Dhamma, he is the holy one; he is the sayer, the proclaimer, the elucidator of meaning, the giver of the Deathless, the lord of the Dhamma, the Tathāgata.</em><br>

<b>so ceva panetassa kālo ahosi, yaṁ bhagavantaṁyeva etamatthaṁ paṭipuccheyyātha.</b><br>
<em>That was the time when you should have asked the Blessed One the meaning.</em><br>

<b>yathā vo bhagavā byākareyya tathā naṁ dhāreyyāthā”ti.</b><br>
<em>As he told you, so you should have remembered it.”</em><br>

<b>“addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato.</b><br>
<em>“Surely, friend Kaccāna, knowing, the Blessed One knows; seeing, he sees; he is vision, he is knowledge, he is the Dhamma, he is the holy one; he is the sayer, the proclaimer, the elucidator of meaning, the giver of the Deathless, the lord of the Dhamma, the Tathāgata.</em><br>

<b>so ceva panetassa kālo ahosi, yaṁ bhagavantaṁyeva etamatthaṁ paṭipuccheyyāma.</b><br>
<em>That was the time when we should have asked the Blessed One the meaning.</em><br>

<b>yathā no bhagavā byākareyya tathā naṁ dhāreyyāma.</b><br>
<em>As he told us, so we should have remembered it.</em><br>

<b>api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ,</b><br>
<em>Yet the venerable Mahā Kaccāna is praised by the Teacher and esteemed by his wise companions in the holy life.</em><br>

<b>pahoti cāyasmā mahākaccāno imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</b><br>
<em>The venerable Mahā Kaccāna is capable of expounding the detailed meaning of this summary given in brief by the Blessed One without expounding the detailed meaning.</em><br>

<b>vibhajatāyasmā mahākaccāno agaruṁ katvā”ti.</b><br>
<em>Let the venerable Mahā Kaccāna expound it without finding it troublesome.”</em><br>

<b>“tena hāvuso, suṇātha, sādhukaṁ manasikarotha, bhāsissāmī”ti.</b><br>
<em>“Then listen, friends, and attend closely to what I shall say.”</em><br>

<b>“evamāvuso”ti kho te bhikkhū āyasmato mahākaccānassa paccassosuṁ.</b><br>
<em>“Yes, friend,” the bhikkhus replied.</em><br>

<b>āyasmā mahākaccāno etadavoca —</b><br>
<em>The venerable Mahā Kaccāna said this:</em><br>
<br>
<b>204. “yaṁ kho no, āvuso, bhagavā saṁkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</b><br>
<em>“Friends, when the Blessed One rose from his seat and went into his dwelling after giving a summary in brief without expounding the detailed meaning, that is:</em><br>

<b>“‘yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>‘Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ,</b><br>
<em>if nothing is found there to delight in, welcome, and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti,</b><br>
<em>here these evil unwholesome states cease without remainder,’</em><br>
<br>
<b>imassa kho ahaṁ, āvuso, bhagavatā saṁkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi:</b><br>
<em>I understand the detailed meaning of it to be as follows:</em><br>

<b>“cakkhuñcāvuso, paṭicca rūpe ca uppajjati cakkhuviññāṇaṁ,</b><br>
<em>“Dependent on the eye and forms, eye-consciousness arises.</em><br>

<b>tiṇṇaṁ saṅgati phasso,</b><br>
<em>The meeting of the three is contact.</em><br>

<b>phassapaccayā vedanā,</b><br>
<em>With contact as condition there is feeling.</em><br>

<b>yaṁ vedeti taṁ sañjānāti,</b><br>
<em>What one feels, that one perceives.</em><br>

<b>yaṁ sañjānāti taṁ vitakketi,</b><br>
<em>What one perceives, that one thinks about.</em><br>

<b>yaṁ vitakketi taṁ papañceti,</b><br>
<em>What one thinks about, that one mentally proliferates.</em><br>

<b>yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu cakkhuviññeyyesu rūpesu.</b><br>
<em>With what one has mentally proliferated as the source, perceptions and notions [born of] mental proliferation beset a man with respect to past, future, and present forms cognizable through the eye.</em><br>
<br>
<b>sotañcāvuso, paṭicca sadde ca uppajjati sotaviññāṇaṁ,</b><br>
<em>“Dependent on the ear and sounds, ear-consciousness arises.</em><br>

<b>tiṇṇaṁ saṅgati phasso,</b><br>
<em>The meeting of the three is contact.</em><br>

<b>phassapaccayā vedanā,</b><br>
<em>With contact as condition there is feeling.</em><br>

<b>yaṁ vedeti taṁ sañjānāti,</b><br>
<em>What one feels, that one perceives.</em><br>

<b>yaṁ sañjānāti taṁ vitakketi,</b><br>
<em>What one perceives, that one thinks about.</em><br>

<b>yaṁ vitakketi taṁ papañceti,</b><br>
<em>What one thinks about, that one mentally proliferates.</em><br>

<b>yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu sotaviññeyyesu rūpesu.</b><br>
<em>With what one has mentally proliferated as the source, perceptions and notions [born of] mental proliferation beset a man with respect to past, future, and present sounds cognizable through the ear.</em><br>
<br>
<b>ghānañcāvuso, paṭicca gandhe ca uppajjati ghānaviññāṇaṁ,</b><br>
<em>Dependent on the nose and odours, nose-consciousness arises.</em><br>

<b>tiṇṇaṁ saṅgati phasso,</b><br>
<em>The meeting of the three is contact.</em><br>

<b>phassapaccayā vedanā,</b><br>
<em>With contact as condition there is feeling.</em><br>

<b>yaṁ vedeti taṁ sañjānāti,</b><br>
<em>What one feels, that one perceives.</em><br>

<b>yaṁ sañjānāti taṁ vitakketi,</b><br>
<em>What one perceives, that one thinks about.</em><br>

<b>yaṁ vitakketi taṁ papañceti,</b><br>
<em>What one thinks about, that one mentally proliferates.</em><br>

<b>yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu ghānaviññeyyesu rūpesu.</b><br>
<em>With what one has mentally proliferated as the source, perceptions and notions [born of] mental proliferation beset a man with respect to past, future, and present odours cognizable through the nose.</em><br>
<br>
<b>jivhañcāvuso, paṭicca rase ca uppajjati jivhāviññāṇaṁ,</b><br>
<em>Dependent on the tongue and flavours, tongue-consciousness arises.</em><br>

<b>tiṇṇaṁ saṅgati phasso,</b><br>
<em>The meeting of the three is contact.</em><br>

<b>phassapaccayā vedanā,</b><br>
<em>With contact as condition there is feeling.</em><br>

<b>yaṁ vedeti taṁ sañjānāti,</b><br>
<em>What one feels, that one perceives.</em><br>

<b>yaṁ sañjānāti taṁ vitakketi,</b><br>
<em>What one perceives, that one thinks about.</em><br>

<b>yaṁ vitakketi taṁ papañceti,</b><br>
<em>What one thinks about, that one mentally proliferates.</em><br>

<b>yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu jivhāviññeyyesu rūpesu.</b><br>
<em>With what one has mentally proliferated as the source, perceptions and notions [born of] mental proliferation beset a man with respect to past, future, and present flavors cognizable through the tongue.</em><br>
<br>
<b>kāyañcāvuso, paṭicca phoṭṭhabbe ca uppajjati kāyaviññāṇaṁ,</b><br>
<em>Dependent on the body and tangibles, eye-consciousness arises.</em><br>

<b>tiṇṇaṁ saṅgati phasso,</b><br>
<em>The meeting of the three is contact.</em><br>

<b>phassapaccayā vedanā,</b><br>
<em>With contact as condition there is feeling.</em><br>

<b>yaṁ vedeti taṁ sañjānāti,</b><br>
<em>What one feels, that one perceives.</em><br>

<b>yaṁ sañjānāti taṁ vitakketi,</b><br>
<em>What one perceives, that one thinks about.</em><br>

<b>yaṁ vitakketi taṁ papañceti,</b><br>
<em>What one thinks about, that one mentally proliferates.</em><br>

<b>yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu kāyaviññeyyesu rūpesu.</b><br>
<em>With what one has mentally proliferated as the source, perceptions and notions [born of] mental proliferation beset a man with respect to past, future, and present forms cognizable through the eye.</em><br>
<br>
<b>manañcāvuso, paṭicca dhamme ca uppajjati manoviññāṇaṁ,</b><br>
<em>Dependent on the mind and mind-objects, mind-consciousness arises.</em><br>

<b>tiṇṇaṁ saṅgati phasso,</b><br>
<em>The meeting of the three is contact.</em><br>

<b>phassapaccayā vedanā,</b><br>
<em>With contact as condition there is feeling.</em><br>

<b>yaṁ vedeti taṁ sañjānāti,</b><br>
<em>What one feels, that one perceives.</em><br>

<b>yaṁ sañjānāti taṁ vitakketi,</b><br>
<em>What one perceives, that one thinks about.</em><br>

<b>yaṁ vitakketi taṁ papañceti,</b><br>
<em>What one thinks about, that one mentally proliferates.</em><br>

<b>yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu manoviññeyyesu dhammesu.</b><br>
<em>With what one has mentally proliferated as the source, perceptions and notions [born of] mental proliferation beset a man with respect to past, future, and present mind-objects cognizable through the mind.</em><br>
<br>
<b>“so vatāvuso, cakkhusmiṁ sati rūpe sati cakkhuviññāṇe sati phassapaññattiṁ paññāpessatīti — ṭhānametaṁ vijjati.</b><br>
<em>“When there is the eye, a form, and eye-consciousness, it is possible to point out the manifestation of contact.</em><br>

<b>phassapaññattiyā sati vedanāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of contact, it is possible to point out the manifestation of feeling.</em><br>

<b>vedanāpaññattiyā sati saññāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of feeling, it is possible to point out the manifestation of perception.</em><br>

<b>saññāpaññattiyā sati vitakkapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of perception, it is possible to point out the manifestation of thinking.</em><br>

<b>vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of thinking, it is possible to point out the manifestation of besetment by perceptions and notions [born of] mental proliferation.</em><br>
<br>
<b>so vatāvuso, sotasmiṁ sati sadde sati cakkhuviññāṇe sati phassapaññattiṁ paññāpessatīti — ṭhānametaṁ vijjati.</b><br>
<em>“When there is the ear, a sound, and ear-consciousness, it is possible to point out the manifestation of contact.</em><br>

<b>phassapaññattiyā sati vedanāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of contact, it is possible to point out the manifestation of feeling.</em><br>

<b>vedanāpaññattiyā sati saññāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of feeling, it is possible to point out the manifestation of perception.</em><br>

<b>saññāpaññattiyā sati vitakkapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of perception, it is possible to point out the manifestation of thinking.</em><br>

<b>vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of thinking, it is possible to point out the manifestation of besetment by perceptions and notions [born of] mental proliferation.</em><br>
<br>
<b>ghānasmiṁ sati gandhe sati cakkhuviññāṇe sati phassapaññattiṁ paññāpessatīti — ṭhānametaṁ vijjati.</b><br>
<em>When there is the nose, an odour, and nose-consciousness, it is possible to point out the manifestation of contact.</em><br>

<b>phassapaññattiyā sati vedanāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of contact, it is possible to point out the manifestation of feeling.</em><br>

<b>vedanāpaññattiyā sati saññāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of feeling, it is possible to point out the manifestation of perception.</em><br>

<b>saññāpaññattiyā sati vitakkapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of perception, it is possible to point out the manifestation of thinking.</em><br>

<b>vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of thinking, it is possible to point out the manifestation of besetment by perceptions and notions [born of] mental proliferation.</em><br>
<br>
<b>jivhāya sati rase sati cakkhuviññāṇe sati phassapaññattiṁ paññāpessatīti — ṭhānametaṁ vijjati.</b><br>
<em>When there is the tongue, a flavour, and tongue-consciousness, it is possible to point out the manifestation of contact.</em><br>

<b>phassapaññattiyā sati vedanāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of contact, it is possible to point out the manifestation of feeling.</em><br>

<b>vedanāpaññattiyā sati saññāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of feeling, it is possible to point out the manifestation of perception.</em><br>

<b>saññāpaññattiyā sati vitakkapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of perception, it is possible to point out the manifestation of thinking.</em><br>

<b>vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of thinking, it is possible to point out the manifestation of besetment by perceptions and notions [born of] mental proliferation.</em><br>
<br>
<b>kāyasmiṁ sati phoṭṭhabbe sati cakkhuviññāṇe sati phassapaññattiṁ paññāpessatīti — ṭhānametaṁ vijjati.</b><br>
<em>When there is the body, a tangible, and body-consciousness, it is possible to point out the manifestation of contact.</em><br>

<b>phassapaññattiyā sati vedanāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of contact, it is possible to point out the manifestation of feeling.</em><br>

<b>vedanāpaññattiyā sati saññāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of feeling, it is possible to point out the manifestation of perception.</em><br>

<b>saññāpaññattiyā sati vitakkapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of perception, it is possible to point out the manifestation of thinking.</em><br>

<b>vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of thinking, it is possible to point out the manifestation of besetment by perceptions and notions [born of] mental proliferation.</em><br>
<br>
<b>manasmiṁ sati dhamme sati manoviññāṇe sati phassapaññattiṁ paññāpessatīti — ṭhānametaṁ vijjati.</b><br>
<em>When there is the mind, a mind-object, and mind-consciousness, it is possible to point out the manifestation of contact.</em><br>

<b>phassapaññattiyā sati vedanāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of contact, it is possible to point out the manifestation of feeling.</em><br>

<b>vedanāpaññattiyā sati saññāpaññattiṁ paññāpessatīti — ṭhānametaṁ vijjati.</b><br>
<em>When there is the manifestation of feeling, it is possible to point out the manifestation of perception.</em><br>

<b>saññāpaññattiyā sati vitakkapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of perception, it is possible to point out the manifestation of thinking.</em><br>

<b>vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti — ṭhānametaṁ vijjati.</b><br>
<em>When there is the manifestation of thinking, it is possible to point out the manifestation of besetment by perceptions and notions [born of] mental proliferation.</em><br>
<br>
<b>“so vatāvuso, cakkhusmiṁ asati rūpe asati cakkhuviññāṇe asati phassapaññattiṁ paññāpessatīti — netaṁ ṭhānaṁ vijjati.</b><br>
<em>“When there is no eye, no form, and no eye-consciousness, it is impossible to point out the manifestation of contact.</em><br>

<b>phassapaññattiyā asati vedanāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of contact, it is impossible to point out the manifestation of feeling.</em><br>

<b>vedanāpaññattiyā asati saññāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of feeling, it is impossible to point out the manifestation of perception.</em><br>

<b>saññāpaññattiyā asati vitakkapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of perception, it is impossible to point out the manifestation of thinking.</em><br>

<b>vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of thinking, it is impossible to point out the manifestation of besetment by perceptions and notions [born of] mental proliferation.</em><br>
<br>
<b>so vatāvuso, sotasmiṁ asati sadde asati asati cakkhuviññāṇe asati phassapaññattiṁ paññāpessatīti — netaṁ ṭhānaṁ vijjati.</b><br>
<em>“When there is no ear, no sound, and no ear-consciousness it is impossible to point out the manifestation of contact.</em><br>

<b>phassapaññattiyā asati vedanāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of contact, it is impossible to point out the manifestation of feeling.</em><br>

<b>vedanāpaññattiyā asati saññāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of feeling, it is impossible to point out the manifestation of perception.</em><br>

<b>saññāpaññattiyā asati vitakkapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of perception, it is impossible to point out the manifestation of thinking.</em><br>

<b>vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of thinking, it is impossible to point out the manifestation of besetment by perceptions and notions [born of] mental proliferation.</em><br>
<br>
<b>ghānasmiṁ asati gandhe asati asati cakkhuviññāṇe asati phassapaññattiṁ paññāpessatīti — netaṁ ṭhānaṁ vijjati.</b><br>
<em>When there is no nose, no odour, and no nose-consciousness it is impossible to point out the manifestation of contact.</em><br>

<b>phassapaññattiyā asati vedanāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of contact, it is impossible to point out the manifestation of feeling.</em><br>

<b>vedanāpaññattiyā asati saññāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of feeling, it is impossible to point out the manifestation of perception.</em><br>

<b>saññāpaññattiyā asati vitakkapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of perception, it is impossible to point out the manifestation of thinking.</em><br>

<b>vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of thinking, it is impossible to point out the manifestation of besetment by perceptions and notions [born of] mental proliferation.</em><br>
<br>
<b>jivhāya asati rase asati asati cakkhuviññāṇe asati phassapaññattiṁ paññāpessatīti — netaṁ ṭhānaṁ vijjati.</b><br>
<em>When there is no tongue, no flavour, and no tongueconsciousness it is impossible to point out the manifestation of contact.</em><br>

<b>phassapaññattiyā asati vedanāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of contact, it is impossible to point out the manifestation of feeling.</em><br>

<b>vedanāpaññattiyā asati saññāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of feeling, it is impossible to point out the manifestation of perception.</em><br>

<b>saññāpaññattiyā asati vitakkapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of perception, it is impossible to point out the manifestation of thinking.</em><br>

<b>vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of thinking, it is impossible to point out the manifestation of besetment by perceptions and notions [born of] mental proliferation.</em><br>
<br>
<b>kāyasmiṁ asati phoṭṭhabbe asati asati cakkhuviññāṇe asati phassapaññattiṁ paññāpessatīti — netaṁ ṭhānaṁ vijjati.</b><br>
<em>When there is no body, no tangible, and no body-consciousness it is impossible to point out the manifestation of contact.</em><br>

<b>phassapaññattiyā asati vedanāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of contact, it is impossible to point out the manifestation of feeling.</em><br>

<b>vedanāpaññattiyā asati saññāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of feeling, it is impossible to point out the manifestation of perception.</em><br>

<b>saññāpaññattiyā asati vitakkapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of perception, it is impossible to point out the manifestation of thinking.</em><br>

<b>vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of thinking, it is impossible to point out the manifestation of besetment by perceptions and notions [born of] mental proliferation.</em><br>
<br>
<b>manasmiṁ asati dhamme asati manoviññāṇe asati phassapaññattiṁ paññāpessatīti — netaṁ ṭhānaṁ vijjati.</b><br>
<em>When there is no mind, no mind-object, and no mind-consciousness it is impossible to point out the manifestation of contact.</em><br>

<b>phassapaññattiyā asati vedanāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of contact, it is impossible to point out the manifestation of feeling.</em><br>

<b>vedanāpaññattiyā asati saññāpaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of feeling, it is impossible to point out the manifestation of perception.</em><br>

<b>saññāpaññattiyā asati vitakkapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of perception, it is impossible to point out the manifestation of thinking.</em><br>

<b>vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti — netaṁ ṭhānaṁ vijjati.</b><br>
<em>When there is no manifestation of thinking, it is impossible to point out the manifestation of besetment by perceptions and notions [born of] mental proliferation.</em><br>
<br>
<b>“yaṁ kho no, āvuso, bhagavā saṁkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</b><br>
<em>“Friends, when the Blessed One  rose from his seat and went into his dwelling after giving a summary in brief without expounding the detailed meaning, that is:</em><br>

<b>“‘yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>‘Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ,</b><br>
<em>if nothing is found there to delight in, welcome, and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti,</b><br>
<em>here these evil unwholesome states cease without remainder,’</em><br>

<b>imassa kho ahaṁ, āvuso, bhagavatā saṁkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.</b><br>
<em>I understand the detailed meaning of this summary to be thus.</em><br>

<b>ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha.</b><br>
<em>Now, friends, if you wish, go to the Blessed One and ask him about the meaning of this.</em><br>

<b>yathā no bhagavā byākaroti tathā naṁ dhāreyyāthā”ti.</b><br>
<em>As the Blessed One explains it to you, so you should remember it.”</em><br>
<br>
<b>205. atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.</b><br>
<em>Then the bhikkhus, having delighted and rejoiced in the venerable Mahā Kaccāna’s words, rose from their seats and went to the Blessed One.</em><br>

<b>ekamantaṁ nisinnā kho te bhikkhū bhagavantaṁ etadavocuṁ:</b><br>
<em>After paying homage to him, they sat down at one side and told the Blessed One all that had taken place after he had left, adding:</em><br>

<b>“yaṁ kho no, bhante, bhagavā saṁkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</b><br>
<em>    -</em><br>

<b>“‘yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>‘Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ.</b><br>
<em>if nothing is found there to delight in, welcome, and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivāda-tuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī’ti.</b><br>
<em>here these evil unwholesome states cease without remainder,’</em><br>
<br>
<b>tesaṁ no, bhante, amhākaṁ acirapakkantassa bhagavato etadahosi — ‘idaṁ kho no, āvuso, bhagavā saṁkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</b><br>
<em>    -</em><br>

<b>“yatonidānaṁ, bhikkhu, purisaṁ papañcasaññāsaṅkhā samudācaranti.</b><br>
<em>‘Bhikkhu, as to the source through which perceptions and notions [born of] mental proliferation beset a man:</em><br>

<b>ettha ce natthi abhinanditabbaṁ abhivaditabbaṁ ajjhositabbaṁ.</b><br>
<em>if nothing is found there to delight in, welcome, and hold to,</em><br>

<b>esevanto rāgānusayānaṁ,</b><br>
<em>this is the end of the underlying tendency to lust,</em><br>

<b>esevanto paṭighānusayānaṁ,</b><br>
<em>of the underlying tendency to aversion,</em><br>

<b>esevanto diṭṭhānusayānaṁ,</b><br>
<em>of the underlying tendency to views,</em><br>

<b>esevanto vicikicchānusayānaṁ,</b><br>
<em>of the underlying tendency to doubt,</em><br>

<b>esevanto mānānusayānaṁ,</b><br>
<em>of the underlying tendency to conceit,</em><br>

<b>esevanto bhavarāgānusayānaṁ,</b><br>
<em>of the underlying tendency to desire for being,</em><br>

<b>esevanto avijjānusayānaṁ,</b><br>
<em>of the underlying tendency to ignorance;</em><br>

<b>esevanto daṇḍādāna-satthādāna-kalaha-viggaha-vivādatuvaṁtuvaṁ-pesuñña-musāvādānaṁ.</b><br>
<em>this is the end of resorting to rods and weapons, of quarrels, brawls, disputes, recrimination, malicious words, and false speech;</em><br>

<b>etthete pāpakā akusalā dhammā aparisesā nirujjhantī”ti.</b><br>
<em>here these evil unwholesome states cease without remainder,’</em><br>

<b>ko nu kho imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? tesaṁ no, bhante, amhākaṁ etadahosi — ‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṁkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ, yaṁnūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</b><br>
<em>    -</em><br>

<b>atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha.</b><br>
<em>    -</em><br>

<b>tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti.</b><br>
<em>The venerable Mahā Kaccāna expounded the meaning to us with these terms, statements, and phrases.”</em><br>

<b>“paṇḍito, bhikkhave, mahākaccāno; mahāpañño, bhikkhave, mahākaccāno.</b><br>
<em>“Mahā Kaccāna is wise, bhikkhus, Mahā Kaccāna has great wisdom.</em><br>

<b>maṁ cepi tumhe, bhikkhave, etamatthaṁ paṭipuccheyyātha, ahampi taṁ evamevaṁ byākareyyaṁ yathā taṁ mahākaccānena byākataṁ.</b><br>
<em>If you had asked me the meaning of this, I would have explained it to you in the same way that Mahā Kaccāna has explained it.</em><br>

<b>eso cevetassa attho.</b><br>
<em>Such is the meaning of this,</em><br>

<b>evañca naṁ dhārethā”ti.</b><br>
<em>and so you should remember it.”</em><br>

<b>evaṁ vutte āyasmā ānando bhagavantaṁ etadavoca:</b><br>
<em>When this was said, the venerable Ānanda said to the Blessed One:</em><br>

<b>“seyyathāpi, bhante, puriso jighacchādubbalyapareto madhupiṇḍikaṁ adhigaccheyya, so yato yato sāyeyya, labhetheva sādurasaṁ asecanakaṁ.</b><br>
<em>“Venerable sir, just as if a man exhausted by hunger and weakness came upon a honeyball, wherever he would taste it he would find a sweet delectable flavour;</em><br>

<b>evameva kho, bhante, cetaso bhikkhu dabbajātiko, yato yato imassa dhammapariyāyassa paññāya atthaṁ upaparikkheyya, labhetheva attamanataṁ, labhetheva cetaso pasādaṁ.</b><br>
<em>so too, venerable sir, any able-minded bhikkhu, wherever he might scrutinize with wisdom the meaning of this discourse on the Dhamma, would find satisfaction and confidence of mind.</em><br>

<b>ko nāmo ayaṁ, bhante, dhammapariyāyo”ti?</b><br>
<em>Venerable sir, what is the name of this discourse on the Dhamma?”</em><br>

<b>“tasmātiha tvaṁ, ānanda, imaṁ dhammapariyāyaṁ madhupiṇḍikapariyāyo tveva naṁ dhārehī”ti.</b><br>
<em>“As to that, Ānanda, you may remember this discourse on the Dhamma as ‘The Honeyball Discourse.’”</em><br>

<b>idamavoca bhagavā.</b><br>
<em>That is what the Blessed One said.</em><br>

<b>attamano āyasmā ānando bhagavato bhāsitaṁ abhinandīti.</b><br>
<em>The venerable Ānanda was satisfied and delighted in the Blessed One’s words.</em><br>
<br>
<b>madhupiṇḍikasuttaṁ niṭṭhitaṁ aṭṭhamaṁ.</b><br>
<em>    -</em><br>
