@ pali-ms-01.tex
Majjhima Nikāya, uparipaṇṇāsapāḷi, 5. saḷāyatanavaggo n n, 7.
mahāsaḷāyatanikasuttaṃ

@ pali-ms-02.tex
evaṃ me sutaṃ — ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. tatra kho bhagavā bhikkhū āmantesi — “bhikkhavo”ti. “bhadante”ti te bhikkhū bhagavato paccassosuṃ. bhagavā etadavoca —

@ pali-ms-03.tex
“mahāsaḷāyatanikaṃ vo, bhikkhave, desessāmi. taṃ suṇātha, sādhukaṃ manasi karotha; bhāsissāmī”ti. “evaṃ, bhante”ti kho te bhikkhū bhagavato paccassosuṃ. bhagavā etadavoca —

@ pali-ms-04.tex
“cakkhuṃ, bhikkhave, ajānaṃ apassaṃ yathābhūtaṃ,

@ pali-ms-04a.tex
rūpe ajānaṃ apassaṃ yathābhūtaṃ,

@ pali-ms-04b.tex
cakkhuviññāṇaṃ ajānaṃ apassaṃ yathābhūtaṃ,

@ pali-ms-04c.tex
cakkhusamphassaṃ ajānaṃ apassaṃ yathābhūtaṃ,

@ pali-ms-04d.tex
yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ,

@ pali-ms-04e.tex
cakkhusmiṃ sārajjati, rūpesu sārajjati, cakkhuviññāṇe sārajjati, cakkhusamphasse sārajjati, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.

@ pali-ms-05.tex
“tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti.

@ pali-ms-05a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati.

@ pali-ms-05b.tex
tassa kāyikāpi darathā pavaḍḍhanti, cetasikāpi darathā pavaḍḍhanti;

@ pali-ms-05c.tex
kāyikāpi santāpā pavaḍḍhanti, cetasikāpi santāpā pavaḍḍhanti;

@ pali-ms-05d.tex
kāyikāpi pariḷāhā pavaḍḍhanti, cetasikāpi pariḷāhā pavaḍḍhanti.

@ pali-ms-05e.tex
so kāyadukkhampi cetodukkhampi paṭisaṃvedeti.

@ pali-ms-06.tex
“sotaṃ, bhikkhave, ajānaṃ apassaṃ yathābhūtaṃ,

@ pali-ms-06a.tex
sadde ajānaṃ apassaṃ yathābhūtaṃ,

@ pali-ms-06b.tex
sotaviññāṇaṃ ajānaṃ apassaṃ yathābhūtaṃ,

@ pali-ms-06c.tex
sotasamphassaṃ ajānaṃ apassaṃ yathābhūtaṃ,

@ pali-ms-06d.tex
yamidaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ,

@ pali-ms-06e.tex
sotasmiṃ sārajjati, saddesu sārajjati, sotaviññāṇe sārajjati, sotasamphasse sārajjati, yamidaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.

@ pali-ms-07.tex
“tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti.

@ pali-ms-07a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati.

@ pali-ms-07b.tex
tassa kāyikāpi darathā pavaḍḍhanti, cetasikāpi darathā pavaḍḍhanti;

@ pali-ms-07c.tex
kāyikāpi santāpā pavaḍḍhanti, cetasikāpi santāpā pavaḍḍhanti;

@ pali-ms-07d.tex
kāyikāpi pariḷāhā pavaḍḍhanti, cetasikāpi pariḷāhā pavaḍḍhanti.

@ pali-ms-07e.tex
so kāyadukkhampi cetodukkhampi paṭisaṃvedeti.

@ pali-ms-08.tex
ghānaṃ, bhikkhave, ajānaṃ apassaṃ yathābhūtaṃ,

@ pali-ms-08a.tex
gandhe ajānaṃ apassaṃ yathābhūtaṃ,

@ pali-ms-08b.tex
ghānaviññāṇaṃ ajānaṃ apassaṃ yathābhūtaṃ,

@ pali-ms-08c.tex
ghānasamphassaṃ ajānaṃ apassaṃ yathābhūtaṃ,

@ pali-ms-08d.tex
yamidaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ,

@ pali-ms-08e.tex
ghānasmiṃ sārajjati, gandhesu sārajjati, ghānaviññāṇe sārajjati, ghānasamphasse sārajjati, yamidaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.

@ pali-ms-09.tex
“tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti.

@ pali-ms-09a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati.

@ pali-ms-09b.tex
tassa kāyikāpi darathā pavaḍḍhanti, cetasikāpi darathā pavaḍḍhanti;

@ pali-ms-09c.tex
kāyikāpi santāpā pavaḍḍhanti, cetasikāpi santāpā pavaḍḍhanti;

@ pali-ms-09d.tex
kāyikāpi pariḷāhā pavaḍḍhanti, cetasikāpi pariḷāhā pavaḍḍhanti.

@ pali-ms-09e.tex
so kāyadukkhampi cetodukkhampi paṭisaṃvedeti.

@ pali-ms-10.tex
jivhaṃ, bhikkhave, ajānaṃ apassaṃ yathābhūtaṃ,

@ pali-ms-10a.tex
rase ajānaṃ apassaṃ yathābhūtaṃ,

@ pali-ms-10b.tex
jivhaviññāṇaṃ ajānaṃ apassaṃ yathābhūtaṃ,

@ pali-ms-10c.tex
jivhasamphassaṃ ajānaṃ apassaṃ yathābhūtaṃ,

@ pali-ms-10d.tex
yamidaṃ jivhasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ,

@ pali-ms-10e.tex
jivhasmiṃ sārajjati, rasesu sārajjati, jivhaviññāṇe sārajjati, jivhasamphasse sārajjati, yamidaṃ jivhasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.

@ pali-ms-11.tex
“tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti.

@ pali-ms-11a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati.

@ pali-ms-11b.tex
tassa kāyikāpi darathā pavaḍḍhanti, cetasikāpi darathā pavaḍḍhanti;

@ pali-ms-11c.tex
kāyikāpi santāpā pavaḍḍhanti, cetasikāpi santāpā pavaḍḍhanti;

@ pali-ms-11d.tex
kāyikāpi pariḷāhā pavaḍḍhanti, cetasikāpi pariḷāhā pavaḍḍhanti.

@ pali-ms-11e.tex
so kāyadukkhampi cetodukkhampi paṭisaṃvedeti.

@ pali-ms-12.tex
kāyaṃ, bhikkhave, ajānaṃ apassaṃ yathābhūtaṃ,

@ pali-ms-12a.tex
phoṭṭhabbe ajānaṃ apassaṃ yathābhūtaṃ,

@ pali-ms-12b.tex
kāyaviññāṇaṃ ajānaṃ apassaṃ yathābhūtaṃ,

@ pali-ms-12c.tex
kāyasamphassaṃ ajānaṃ apassaṃ yathābhūtaṃ,

@ pali-ms-12d.tex
yamidaṃ kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ,

@ pali-ms-12e.tex
kāyasmiṃ sārajjati, phoṭṭhabbesu sārajjati, kāyaviññāṇe sārajjati, kāyasamphasse sārajjati, yamidaṃ kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.

@ pali-ms-13.tex
“tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti.

@ pali-ms-13a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati.

@ pali-ms-13b.tex
tassa kāyikāpi darathā pavaḍḍhanti, cetasikāpi darathā pavaḍḍhanti;

@ pali-ms-13c.tex
kāyikāpi santāpā pavaḍḍhanti, cetasikāpi santāpā pavaḍḍhanti;

@ pali-ms-13d.tex
kāyikāpi pariḷāhā pavaḍḍhanti, cetasikāpi pariḷāhā pavaḍḍhanti.

@ pali-ms-13e.tex
so kāyadukkhampi cetodukkhampi paṭisaṃvedeti.

@ pali-ms-14.tex
manaṃ, bhikkhave, ajānaṃ apassaṃ yathābhūtaṃ,

@ pali-ms-14a.tex
dhamme ajānaṃ apassaṃ yathābhūtaṃ,

@ pali-ms-14b.tex
manoviññāṇaṃ ajānaṃ apassaṃ yathābhūtaṃ,

@ pali-ms-14c.tex
manosamphassaṃ ajānaṃ apassaṃ yathābhūtaṃ,

@ pali-ms-14d.tex
yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ,

@ pali-ms-14e.tex
manasmiṃ sārajjati, dhammesu sārajjati, manoviññāṇe sārajjati, manosamphasse sārajjati, yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.

@ pali-ms-15.tex
“tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti.

@ pali-ms-15a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati.

@ pali-ms-15b.tex
tassa kāyikāpi darathā pavaḍḍhanti, cetasikāpi darathā pavaḍḍhanti;

@ pali-ms-15c.tex
kāyikāpi santāpā pavaḍḍhanti, cetasikāpi santāpā pavaḍḍhanti;

@ pali-ms-15d.tex
kāyikāpi pariḷāhā pavaḍḍhanti, cetasikāpi pariḷāhā pavaḍḍhanti.

@ pali-ms-15e.tex
so kāyadukkhampi cetodukkhampi paṭisaṃvedeti.

@ pali-ms-16.tex
“cakkhuñca kho, bhikkhave, jānaṃ passaṃ yathābhūtaṃ,

@ pali-ms-16a.tex
rūpe jānaṃ passaṃ yathābhūtaṃ,

@ pali-ms-16b.tex
cakkhuviññāṇaṃ jānaṃ passaṃ yathābhūtaṃ,

@ pali-ms-16c.tex
cakkhusamphassaṃ jānaṃ passaṃ yathābhūtaṃ,

@ pali-ms-16d.tex
yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ,

@ pali-ms-16e.tex
cakkhusmiṃ na sārajjati, rūpesu na sārajjati, cakkhuviññāṇe na sārajjati, cakkhusamphasse na sārajjati, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.

@ pali-ms-17.tex
“sotaṃ, bhikkhave, jānaṃ passaṃ yathābhūtaṃ,

@ pali-ms-17a.tex
sadde jānaṃ passaṃ yathābhūtaṃ,

@ pali-ms-17b.tex
sotaviññāṇaṃ jānaṃ passaṃ yathābhūtaṃ,

@ pali-ms-17c.tex
sotasamphassaṃ jānaṃ passaṃ yathābhūtaṃ,

@ pali-ms-17d.tex
yamidaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ,

@ pali-ms-17e.tex
sotasmiṃ na sārajjati, saddesu na sārajjati, sotaviññāṇe na sārajjati, sotasamphasse na sārajjati, yamidaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.

@ pali-ms-18.tex
ghānaṃ bhikkhave, jānaṃ passaṃ yathābhūtaṃ,

@ pali-ms-18a.tex
gandhe jānaṃ passaṃ yathābhūtaṃ,

@ pali-ms-18b.tex
ghānaviññāṇaṃ jānaṃ passaṃ yathābhūtaṃ,

@ pali-ms-18c.tex
ghānasamphassaṃ jānaṃ passaṃ yathābhūtaṃ,

@ pali-ms-18d.tex
yamidaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ,

@ pali-ms-18e.tex
ghānasmiṃ na sārajjati, gandhesu na sārajjati, ghānaviññāṇe na sārajjati, ghānasamphasse na sārajjati, yamidaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.

@ pali-ms-19.tex
jivhaṃ, bhikkhave, jānaṃ passaṃ yathābhūtaṃ,

@ pali-ms-19a.tex
rase jānaṃ passaṃ yathābhūtaṃ,

@ pali-ms-19b.tex
jivhaviññāṇaṃ jānaṃ passaṃ yathābhūtaṃ,

@ pali-ms-19c.tex
jivhasamphassaṃ jānaṃ passaṃ yathābhūtaṃ,

@ pali-ms-19d.tex
yamidaṃ jivhasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ,

@ pali-ms-19e.tex
jivhasmiṃ na sārajjati, rasesu na sārajjati, jivhaviññāṇe na sārajjati, jivhasamphasse na sārajjati, yamidaṃ jivhasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.

@ pali-ms-20.tex
kāyaṃ, bhikkhave, jānaṃ passaṃ yathābhūtaṃ,

@ pali-ms-20a.tex
phoṭṭhabbe jānaṃ passaṃ yathābhūtaṃ,

@ pali-ms-20b.tex
kāyaviññāṇaṃ jānaṃ passaṃ yathābhūtaṃ,

@ pali-ms-20c.tex
kāyasamphassaṃ jānaṃ passaṃ yathābhūtaṃ,

@ pali-ms-20d.tex
yamidaṃ kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ,

@ pali-ms-20e.tex
kāyasmiṃ na sārajjati, phoṭṭhabbesu na sārajjati, kāyaviññāṇe na sārajjati, kāyasamphasse na sārajjati, yamidaṃ kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.

@ pali-ms-21.tex
manaṃ, bhikkhave, jānaṃ passaṃ yathābhūtaṃ,

@ pali-ms-21a.tex
dhamme jānaṃ passaṃ yathābhūtaṃ,

@ pali-ms-21b.tex
manoviññāṇaṃ jānaṃ passaṃ yathābhūtaṃ,

@ pali-ms-21c.tex
manosamphassaṃ jānaṃ passaṃ yathābhūtaṃ,

@ pali-ms-21d.tex
yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ,

@ pali-ms-21e.tex
manasmiṃ na sārajjati, dhammesu na sārajjati, manoviññāṇe na sārajjati, manosamphasse na sārajjati, yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.

@ pali-ms-22.tex
“tassa asārattassa asaṃyuttassa asammūḷhassa ādīnavānupassino viharato āyatiṃ pañcupādānakkhandhā apacayaṃ gacchanti.

@ pali-ms-22a.tex
taṇhā cassa ponobbhavikā nandīrāgasahagatā tatratatrābhinandinī, sā cassa pahīyati.

@ pali-ms-22b.tex
tassa kāyikāpi darathā pahīyanti, cetasikāpi darathā pahīyanti;

@ pali-ms-22c.tex
kāyikāpi santāpā pahīyanti, cetasikāpi santāpā pahīyanti;

@ pali-ms-22d.tex
kāyikāpi pariḷāhā pahīyanti, cetasikāpi pariḷāhā pahīyanti.

@ pali-ms-22e.tex
so kāyasukhampi cetosukhampi paṭisaṃvedeti.

@ pali-ms-23.tex
“yā tathābhūtassa diṭṭhi sāssa hoti sammādiṭṭhi;

@ pali-ms-23a.tex
yo tathābhūtassa saṅkappo svāssa hoti sammāsaṅkappo;

@ pali-ms-23b.tex
yo tathābhūtassa vāyāmo svāssa hoti sammāvāyāmo;

@ pali-ms-23c.tex
yā tathābhūtassa sati sāssa hoti sammāsati;

@ pali-ms-23d.tex
yo tathābhūtassa samādhi svāssa hoti sammāsamādhi.

@ pali-ms-23e.tex
pubbeva kho panassa kāyakammaṃ vacīkammaṃ ājīvo suparisuddho hoti.

@ pali-ms-23f.tex
evamassāyaṃ ariyo aṭṭhaṅgiko maggo bhāvanāpāripūriṃ gacchati.

@ pali-ms-24.tex
“tassa evaṃ imaṃ ariyaṃ aṭṭhaṅgikaṃ maggaṃ bhāvayato cattāropi satipaṭṭhānā bhāvanāpāripūriṃ gacchanti,

@ pali-ms-24a.tex
cattāropi sammappadhānā bhāvanāpāripūriṃ gacchanti,

@ pali-ms-24b.tex
cattāropi iddhipādā bhāvanāpāripūriṃ gacchanti,

@ pali-ms-24c.tex
pañcapi indriyāni bhāvanāpāripūriṃ gacchanti,

@ pali-ms-24d.tex
pañcapi balāni bhāvanāpāripūriṃ gacchanti,

@ pali-ms-24e.tex
sattapi bojjhaṅgā bhāvanāpāripūriṃ gacchanti.

@ pali-ms-25.tex
“tassime dve dhammā yuganandhā vattanti — samatho ca vipassanā ca.

@ pali-ms-25a.tex
so ye dhammā abhiññā pariññeyyā te dhamme abhiññā parijānāti.

@ pali-ms-25b.tex
ye dhammā abhiññā pahātabbā te dhamme abhiññā pajahati.

@ pali-ms-25c.tex
ye dhammā abhiññā bhāvetabbā te dhamme abhiññā bhāveti.

@ pali-ms-25d.tex
ye dhammā abhiññā sacchikātabbā te dhamme abhiññā sacchikaroti.

@ pali-ms-26.tex
“katame ca, bhikkhave, dhammā abhiññā pariññeyyā?

@ pali-ms-26a.tex
‘pañcupādānakkhandhā’ tissa vacanīyaṃ, seyyathidaṃ,

@ pali-ms-26b.tex
rūpupādānakkhandho, vedanupādānakkhandho,

@ pali-ms-26c.tex
saññupādānakkhandho, saṅkhārupādānakkhandho,

@ pali-ms-26d.tex
viññāṇupādānakkhandho.

@ pali-ms-26e.tex
ime dhammā abhiññā pariññeyyā.

@ pali-ms-27.tex
“katame ca, bhikkhave, dhammā abhiññā pahātabbā?

@ pali-ms-27a.tex
avijjā ca bhavataṇhā ca

@ pali-ms-27b.tex
ime dhammā abhiññā pahātabbā.

@ pali-ms-28.tex
“katame ca, bhikkhave, dhammā abhiññā bhāvetabbā?

@ pali-ms-28a.tex
samatho ca vipassanā ca

@ pali-ms-28b.tex
ime dhammā abhiññā bhāvetabbā.

@ pali-ms-29.tex
“katame ca, bhikkhave, dhammā abhiññā sacchikātabbā?

@ pali-ms-29a.tex
vijjā ca vimutti ca

@ pali-ms-29b.tex
ime dhammā abhiññā sacchikātabbā”ti.

@ pali-ms-29bNOTI.tex
ime dhammā abhiññā sacchikātabbā”

@ pali-ms-30.tex
idamavoca bhagavā. attamanā te bhikkhū bhagavato bhāsitaṃ abhinandunti.

@ pali-ms-31.tex
mahāsaḷāyatanikasuttaṃ niṭṭhitaṃ sattamaṃ.
